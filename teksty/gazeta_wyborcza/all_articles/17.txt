Prezydent Andrzej Duda i prezydent Izraela Reuven Rivlin w Oświęcimiu
27 stycznia 2020 | 12:21
Główna brama obozu koncentracyjnego Auschwitz (zdjęcie ilustracyjne)

Prezydenci Andrzej Duda i Reuven Rivlin w Oświęcimiu. Okazją do spotkania będą uroczystości 75-lecia wyzwolenia byłego obozu koncentracyjnego Auschwitz-Birkenau. Prezydenci rozmawiali jeszcze przed rozpoczęciem głównych ceremonii, a jednym z tematów spotkania miała być między innymi niedawna nieobecność Andrzeja Dudy na Światowym Forum Holokaustu w Jerozolimie.

          Przed rozpoczęciem głównych uroczystości w byłym obozie Auschwitz-Birkenau prezydent Andrzej Duda, który jest gospodarzem ceremonii, ma zaplanowane trzy spotkania bilateralne. Oprócz prezydenta Izraela polski przywódca ma rozmawiać z prezydentem Ukrainy oraz dyrektor generalną UNESCO.

         Jednym z tematów spotkania  Andrzeja Dudy i prezydenta Izraela miała być między innymi niedawna nieobecność Andrzeja Dudy na Światowym Forum Holokaustu w Jerozolimie. Polski prezydent nie pojechał na uroczystości do Jerozolimy, bo organizatorzy nie zgodzili się na jego wystąpienie. Przemówienie wygłosił natomiast m.in. rosyjski prezydent Władimir Putin.

