
Przegrał, więc wrócił z kolegą. Napad na salon gier
13 listopada 2019 | 15:47


Policja w Łodzi. Łodzian podejrzewany o napad na salon gier

Tysiąc złotych zabrało dwóch mężczyzn, którzy napadli na salon gier w Łodzi. Byli zamaskowani, mieli gaz łzawiący. Jeden z nich próbował uciec przed policją przez balkon.

Chcesz dostawać mailem serwis z najważniejszymi informacjami z Łodzi? Zapisz się na nasz bezpłatny newsletter.

Napad miał miejsce w ubiegłym tygodniu w dzielnicy Łódź-Górna. Z relacji pracownika salonu gier wynika, że około 1 w nocy weszło dwóch zamaskowanych mężczyzn. Grozili mu gazem łzawiącym. Był sam, więc oddał utarg. Łącznie tysiąc złotych. Potem rabusie uciekli.

Na miejsce przyjechała policja. - Analizując dostępne informacje, policjanci bardzo szybko ustalili, że jeden z wytypowanych sprawców bezpośrednio przed napadem przegrał 20 złotych na maszynie do gier losowych - kom. Marcin Fiedukowicz, rzecznik łódzkiej policji.
Zatrzymanie mężczyzny, który przyznał się do zabójstwa w 2017 roku.
Czytaj także:
Po dwóch latach przyznał się do zabójstwa. Jemu i jego kompanom grozi dożywocie

Jak ustaliła policja - po stracie pieniędzy mężczyzna poszedł po kolegę. Stąd dwóch uczestników napadu. Mundurowi zatrzymali ich we wtorek (12 listopada) w ich mieszkaniach. 29-latek próbował uciekać przez balkon. Okazało się, że miał ku temu powody.

- Był poszukiwany w celu doprowadzenia do zakładu karnego w związku z popełnieniem innego przestępstwa - podaje Fiedukowicz. Dodaje, że drugi zatrzymany (21 l.) też miał stawić się więzieniu, ale tego nie zrobił. Także był poszukiwany. Dodatkowo miał w domu 35 gramów marihuany.

Policja podaje, że obaj zatrzymani mężczyźni usłyszą w prokuraturze zarzuty popełnienia rozboju, za co grozi kara nawet do 12 lat pozbawienia wolności. - Zatrzymany 21-latek odpowie dodatkowo za posiadanie narkotyków. O dalszym losie podejrzanych zadecyduje prokuratura i sąd - informuje rzecznik łódzkiej policji.

