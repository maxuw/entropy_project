Prezydent Andrzej Duda przyjedzie do Zwolenia
14 stycznia 2020 | 14:29


W piątek Andrzej Duda spotka się z mieszkańcami w Zwoleniu koło Radomia. Wydarzenie otwarte dla zainteresowanych

To kolejna wizyta Prezydenta RP w naszym regionie. O planowanym spotkaniu w Zwoleniu poinformował na swojej stronie Kancelaria Prezydenta RP, a także burmistrz Zwolenia Arkadiusz Sulima.

Andrzej Duda spotka się z mieszkańcami w piątek, 17 stycznia, o godz. 16 w hali sportowej Zespołu Szkół Rolniczo-Technicznych im. Bohaterów Walki z Faszyzmem (ul. Wojska Polskiego 78). Podczas spotkania planowane jest wystąpienie Prezydenta RP.

Kancelaria Prezydenta RP ze względów bezpieczeństwa prosi o wcześniejsze przybycie na miejsce spotkania. Wejście na plac od godz. 14.30.

