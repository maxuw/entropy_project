Ukradła pieniądze i karty płatnicze. Rozpoznajesz złodziejkę?
19 grudnia 2019 | 16:21


4 grudnia kobieta ze zdjęcia, wykorzystując nieuwagę klientów sklepu, ukradła im gotówkę i karty płatnicze. Policja prosi łodzian o pomoc w ustaleniu jej danych.

Chcesz dostawać mailem serwis z najważniejszymi informacjami z Łodzi? Zapisz się na nasz bezpłatny newsletter.

Mundurowi z I komisariatu policji proszą łodzian o pomoc w znalezieniu kobiety podejrzanej o kradzież pieniędzy i kart płatniczych. Według śledczych 4 grudnia, wykorzystując nieuwagę pokrzywdzonych, zabrała im kilka przedmiotów. Wśród nich środki płatnicze. 

Poszukiwana ma ok 20–30 lat. Jest szczupła. W dniu kradzieży ubrana była w szarą czapkę, duży szaro-czarny szal i czarne spodnie. 

Osoby mogące pomóc w ustaleniu danych sprawczyni przestępstwa proszone są o kontakt z policjantem prowadzącym postępowanie pod numerem telefonu 42 665 48 94 od poniedziałku do piątku w godzinach 8.00–16.00, bądź całodobowo z dyżurnym I Komisariatu KMP w Łodzi pod nr 42 665 14 00 lub 42 665 14 01. 
