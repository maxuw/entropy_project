A planety szaleją, więc astrobaza zaprasza na mikołajkowe obserwacje
5 grudnia 2019 | 10:00


Zaćmienie Księżyca 2018 w astrobazie w Radomiu

Merkury, Wenus i Mars pokażą swoją urodę na grudniowym niebie. Do tego Międzynarodowa Stacja Kosmiczna i mirydy R Leo. Astrobaza zaprasza na obserwacje

Nocne obserwacje z tarasu astrobazy zaplanowano na piątek, 6 grudnia. Będą cztery półgodzinne seanse, zapisy na stronie astrobaza.radom.pl w zakładce zarezerwuj wizytę.

A co zobaczymy na grudniowym niebie?

Z zachodu sunąć będzie Międzynarodowa Stacja Kosmiczna. Można ją obserwować już od godz. 17, a szczegółowy rozkład lotów podaje witryna www.heavens-above.com.

Zaraz po zachodzie słońca nad południowo-zachodnim widnokręgiem jasno będą świecić Wenus i Saturn. Zobaczymy też Jowisza. Nad ranem natomiast dobrze widoczne będą Merkury i Mars.

A jak podaje portal Deltami.edu.pl, 6 grudnia to maksimum aktywności mirydy R Leo, znajdującej się na zachód od jasnego Regulusa w Lwie. Na ciemnym niebie widoczna będzie bez pomocy przyrządów optycznych. Już w lornetkach R Leo wyróżnia się ciemnoczerwoną barwą, dzięki czemu nie można jej pomylić z innym obiektem. 

