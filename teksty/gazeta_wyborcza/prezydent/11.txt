Prezydent RP Andrzej Duda odwiedzi Włoszczowę
6 lutego 2020 | 12:42

Wybory prezydenckie 2020. Prezydent RP Andrzej Duda odwiedzi w piątek 7 lutego Włoszczowę.

- Spotkanie rozpocznie się o godzinie 17, dwie godziny wcześniej wpuszczani będą mieszkańcy - informuje Dariusz Czechowski, starosta włoszczowski.

Spotkanie z prezydentem Dudą odbędzie się w hali MOSiR-u przy Szkole Podstawowej nr 1 przy ul. Wiśniowej 2 we Włoszczowie.

Wybory prezydenckie odbędą się 10 maja 2020 roku. Ich datę w ostatnią środę ogłosiła marszałek Sejmu Elżbieta Witek. Prezydent Duda zapowiedział już, że w nich wystartuje.

Kandydatką Platformy Obywatelskiej będzie Małgorzata Kidawa-Błońska. W wyborach wystartują jeszcze m.in. Władysław Kosiniak-Kamysz z PSL, Krzysztof Bosak z Konfederacji oraz dziennikarz Szymon Hołownia.

