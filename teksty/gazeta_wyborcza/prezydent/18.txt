
Radomianie zapalą Światełko dla prezydenta Adamowicza
13 stycznia 2020 | 15:29


Raz jeszcze mieszkańcy Radomia wyślą Światełko do nieba. Początek w poniedziałek, 13 stycznia, o godz. 19.30

– To było naprawdę piękne przeżycie – mówił w niedzielny wieczór ze sceny WOŚP w Radomiu Sidney Polak po Światełku do nieba. Organizatorzy zdecydowali, że będzie ono poświęcone pamięci zamordowanego w trakcie ubiegłorocznego finału WOŚP w Gdańsku prezydenta Pawła Adamowicza.
WOŚP 2020 w Radomiu. Światełko do nieba
Czytaj także:
WOŚP 2020 w Radomiu. "Tak pięknego Światełka do nieba jeszcze nie było"

W rocznicę zamachu na prezydenta Gdańska stowarzyszenie Radomianie dla Demokracji spotka się, by uczcić jego pamięć. – Przynieśmy ze sobą światełko i nadzieję w sercu – apelują na Facebooku.

Początek dziś o godz. 19.30 pod urzędem miasta na placu Corazziego. Uczestnicy złożą kwiaty, ułożą serce ze zniczy, a później o godz. 20 wybrzmi „Sound of Silence” grupy Disturbed, które stało się hymnem pożegnalnym tragicznie zmarłego prezydenta Gdańska.

