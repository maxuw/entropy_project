Kubacki wygrywa w Titisee-Neustadt
Sobota, 18 stycznia 2020 (20:33)

Dawid Kubacki wygrał konkurs Pucharu Świata w skokach narciarskich w niemieckim Titisee-Neustadt. Polak oddał w obu seriach najdłuższe skoki – 140,5 m i 141 m. Drugi był Austriak Stefan Kraft, a trzeci Japończyk Ryoyu Kobayashi. Kamil Stoch uplasował się na ósmej pozycji, a Piotr Żyła był 9. Lider PŚ Niemiec Karl Geiger został sklasyfikowany na 12. miejscu. Kubacki wygrał trzeci w karierze konkursu PŚ. To, że jest nadal w doskonałej formie, udowodnił już w pierwszej serii, gdy oddał najdłuższy skok, lądując na 140,5 m. Drugi Niemiec, Stephan Leyhe, miał 139 m, a trzeci Kobayashi – 138,5 m. Dobrze wypadli także Żyła i Stoch. Ten pierwszy osiągnął 136 m i 7., a Stoch, choć wylądował o 1,5 m dalej od kolegi z zespołu, był sklasyfikowany na 8. pozycji. Awansu do serii finałowej nie wywalczyła trójka pozostałych Polaków. Aleksander Zniszczoł oddał skok na odległość 126 m, Stefan Hula – 123,5 m i Maciej Kot – 118 m. W finale Kubacki ponownie udowodnił, że to on rozdaje tego dnia karty na skoczni w Titisee-Neustadt. Nowotarżanin ponownie miał najdalszą próbę – 141 m i pewnie zwyciężył w konkursie. Dobrze zaprezentował się Kraft, który osiągnął 140,5 m i dzięki temu awansował z 5. na 2. miejsce. W punktacji turnieju Titisee-Neustadt Five, do którego liczone są również kwalifikacje, prowadzi Kobayashi – 426,9 pkt, a drugi jest Kubacki, który traci do Japończyka 5,7 pkt. Na trzeciej pozycji plasuje się Leyhe – 417,2 pkt. W Pucharze Świata liderem pozostał Geiger, a Kubacki nadal zajmuje 4. miejsce, ale stratę do lidera zmniejszył do 177 pkt. Stoch zajął w konkursie 8. miejsce, ale jako jedyny ze wszystkich skoczków dostał notę marzeń – norweski sędzia jego finałową próbę ocenił na 20 punktów. Wyniki: 1. Dawid Kubacki (Polska) 290,1 (140,5 m/141,0) 2. Stefan Kraft (Austria) 283,7 (135,5/140,5) 3. Ryoyu Kobayashi (Japonia) 282,8 (138,5/138,5) 4. Johann Andre Forfang (Norwegia) 280,4 (137,5/138,0) 5. Constantin Schmid (Niemcy) 277,6 (136,0/139,5) Stephan Leyhe (Niemcy) 277,6 (139,0/134,5) 7. Daniel-Andre Tande (Norwegia) 275,4 (136,0/138,5) 8. Kamil Stoch (Polska) 275,1 (137,5/135,5) 9. Piotr Żyła (Polska) 273,6 (136,0/134,0) 10. Timi Zajc (Słowenia) 271,7 (135,0/137,0) ... 34. Aleksander Zniszczoł (Polska) 112,5 (126,0) 40. Stefan Hula (Polska) 105,9 (123,5) 46. Maciej Kot (Polska) 91,8 (118,0) Klasyfikacja PŚ (po 14 z 30 zawodów): 1. Karl Geiger (Niemcy) 841 pkt 2. Stefan Kraft (Austria) 779 3. Ryoyu Kobayashi (Japonia) 715 4. Dawid Kubacki (Polska) 664 5. Marius Lindvik (Norwegia) 519 6. Kamil Stoch (Polska) 467 7. Daniel-Andre Tande (Norwegia) 433 8. Philipp Aschenwald (Austria) 392 9. Peter Prevc (Słowenia) 382 10. Johann Andre Forfang (Norwegia) 375 ... 13. Piotr Żyła (Polska) 290 36. Maciej Kot (Polska) 37 39. Stefan Hula (Polska) 31 41. Jakub Wolny (Polska) 22 Puchar Narodów: 1. Austria 2715 pkt 2. Norwegia 2331 3. Polska 2215 4. Niemcy 2063 5. Japonia 1869 6. Słowenia 1611
