Karty wstępu na beatyfikację ks. kard. Stefana Wyszyńskiego
Środa, 5 lutego 2020 (15:23)


Osoby chcące wziąć udział w beatyfikacji kard. Stefana Wyszyńskiego powinny zgłosić się do proboszcza parafii, w której mieszkają.

 Do końca marca kurie diecezjalne zbiorą informacje o zapotrzebowaniu na wejściówki w parafiach, a następnie przekażą te dane do komitetu organizacyjnego w Warszawie.

Przewidziano również udział Polaków za granicą. Osoby, które mieszkają poza Polską, a chciałaby otrzymać karty wstępu na uroczystości, powinny zgłosić się do rektorów Polskich Misji Katolickich.

– Każda diecezja otrzyma różne rodzaje wejściówek, które zostaną rozdysponowane proporcjonalnie do liczby zgłoszeń – mówi ks. Łukasz Przybylski, przewodniczący sekcji rezerwacji i kart wstępu.

Beatyfikacja kard. Stefana Wyszyńskiego odbędzie się w niedzielę, 7 czerwca, o godz. 12.00 na pl. Piłsudskiego w Warszawie. Po Mszy Świętej do Świątyni Opatrzności Bożej w Wilanowie przejdzie procesja z relikwiami nowego błogosławionego.

Wszelkie informacje organizacyjne będą zamieszczane na stronie internetowej prymaswyszynski.pl. Można się również kontaktować z biurem komitetu organizacyjnego, mieszczącym się przy Wydziale Duszpasterstwa Ogólnego Kurii Metropolitalnej Warszawskiej przy ulicy Miodowej 17/19, budynek C, pokój nr 2; e-mail – beatyfikacja.wyszynski@mkw.pl; tel. 22 53 17 265; 22 53 17 261.
