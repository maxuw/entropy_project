W Anglii ponownie o eutanazji
Czwartek, 6 lutego 2020 (15:13)

Brytyjski parlament wrócił do debaty nad przepisami w sprawie legalizacji tzw. eutanazji.

Regulacje zostały odrzucone w 2015 roku dzięki zdecydowanej reakcji m.in. środowisk katolickich. – Kwestią zasadniczą przy legalizacji eutanazji są sondaże poparcia, które są w określony sposób profilowane. Wszystko zależy od zadanego pytania, więc nie można utożsamiać sondaży, które mówią, że w rzekomo 70 proc. Brytyjczycy popierają eutanazję – z faktycznym poparciem społeczeństwa – wskazał Piotr Guzdek z Polskiego Stowarzyszenia Obrońców Życia Człowieka w Krakowie.

  Podczas debaty w styczniu duża grupa posłów opowiedziała się za wznowieniem prac nad ustawą legalizującą wspomaganie samobójstwa. Brytyjskie organizacje promujące śmierć na życzenie uważają, że proceder ma ponad 70-procentowe poparcie w społeczeństwie.

– Kwestią zasadniczą przy legalizacji eutanazji są sondaże poparcia, które są profilowane w określony sposób. Wszystko zależy od zadanego pytania, więc nie można utożsamiać sondaży, które mówią, że w rzekomo 70 procentach Brytyjczycy popierają eutanazję – z faktycznym poparciem społeczeństwa, chociaż trzeba mieć świadomość tego, że tego typu postulaty eugeniczne znajdują coraz większe poparcie ze względu na kształtowanie mentalności eugenicznej – podsumował Piotr Guzdek.

Tak zwana eutanazja jest w brytyjskim prawie określana jako morderstwo. Osoba, która zachęca lub wspomaga proceder, naraża się na karę 14 lat pozbawienia wolności.
