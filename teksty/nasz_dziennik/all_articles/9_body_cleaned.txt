 Hołd powstańcom wielkopolskim w tym kobietom które „były integralną częścią powstańczego zwycięstwa” oddano w piątek w Poznaniu w trakcie głównych uroczystości z okazji 101 rocznicy wybuchu zwycięskiej insurekcji Powstanie zaczęło się 27 grudnia 1918 roku Kulminacją obchodów były uroczystości przy pomniku Powstańców Wielkopolskich w Poznaniu Poprzedziła je Msza św w kościele farnym w intencji uczestników powstania oraz składanie kwiatów na grobach powstańców i w miejscach pamięci W trakcie wydarzenia przy pomniku odczytane zostały listy od prezydenta Andrzeja Dudy premiera Mateusza Morawieckiego i wicemarszałek Sejmu Małgorzaty KidawyBłońskiej Prezydent napisał że „Wielkopolanie uważani za nieskorych do romantycznych porywów preferujący pracę organiczną i postawy pozytywistyczne dowiedli że zwycięskie powstania to ich specjalność” Andrzej Duda podziękował poznaniakom i Wielkopolanom za to że niezmiennie kultywują etos którym kierowali się ich przodkowie i poprzednicy powstańcy „Jest to etos służby ojczyźnie przede wszystkim poprzez dobrą rzetelną wytrwałą codzienną pracę a kiedy trzeba   także poprzez walkę zbrojną o wolność Przed 101 laty poszła wiara do powstania Powstańcy nieśli w sercach wiarę w Polskę i nadzieję na odzyskanie przez nasz naród własnego suwerennego państwa Ale nie była to wiara ślepa lecz oparta na mocnych podstawach wiedzy i umiejętności”   napisał Prezydent przypomniał też że Wielkopolanie po zakończonej sukcesem insurekcji wsparli powstańców śląskich i bronili swój młody kraj przed bolszewikami „Czcząc powstańców zarazem uczmy się od nich jak kochać ojczyznę i mądrze jej służyć”   napisał Premier Morawiecki podkreślił że w dziejach naszej drogi do niepodległości Powstanie Wielkopolskie „zajmuje miejsce szczególne” „Ten imponujący zryw zakończył się zwycięstwem nie tylko mieszkańców tych stron lecz całej naszej narodowej wspólnoty Insurekcja wielkopolska dała nadzieję naszym rodakom na Śląsku i Pomorzu i wywarła znaczący wpływ na ostateczne ustalenie polskich granic w rozmowach dyplomatycznych”   przypomniał szef rządu Jak dodał przetrwanie tożsamości narodowej w Wielkopolsce „było owocem determinacji pokoleń Polaków które mimo represji pielęgnowały mowę i tradycje ojców” „Wielkopolan cechowała przy tym dojrzałość polityczna i doskonała organizacja Dzięki wytężonej pracy organicznej do walki o swoją ojczyznę ruszyli przedstawiciele wszystkich warstw społeczeństwa W kilka miesięcy oddziały powstańcze stały się armią która zapisała piękne karty w historii polskiego oręża”   podkreślił premier Mateusz Morawiecki napisał że choć ostatni powstaniec wielkopolski por Jan Rzepa zmarł w 2005 roku pamięć o uczestnikach i przywódcach powstania „trwa i jest niezbywalnym elementem polskiej tożsamości” „Dlatego w geście wdzięczności szacunku chylimy dzisiaj czoła przed takimi legendami tego zrywu jak Józef DowborMuśnicki Stanisław Taczak czy Wincenty Wierzejewski Pamiętamy jednocześnie o determinacji wszystkich Wielkopolan którzy w godzinie próby stanęli do walki o Rzeczpospolitą”   napisał premier Małgorzata KidawaBłońska przypomniała że gotowi do poświęcenia życia dla Ojczyzny Wielkopolanie „nie patrzyli na podziały społeczne czy ideologiczne w szeregi powstańców wstępowali zarówno narodowcy jak i socjaliści” „Warto szczególnie dziś pamiętać o tym że prawdziwy patriotyzm nie ma ideologicznych kolorów a szczera miłość do ojczyzny nie pozwala nikogo wykluczać ani nikogo pomniejszać”   napisała wicemarszałek Sejmu Gospodarz uroczystości marszałek województwa wielkopolskiego Marek Woźniak przypomniał rolę wielkopolskich kobiet   nie tylko w trakcie powstania ale i w poprzedzających je dziesięcioleciach najdłuższej wojny nowoczesnej Europy „Aktywny udział w powstaniu wielkopolskim brało kilkaset Wielkopolanek jednak wcześniej tysiące wielkopolskich kobiet walczyło na bodaj najważniejszym froncie niepodległościowych zmagań To kobiety pilnowały aby dzieci mówiły po polsku znały historię zwyczaje i obrzędy polskie Żelazny Kanclerz Otto von Bismarck któremu trudno byłoby przypisać propolskie sentymenty mówił dopóki istnieć będzie kobieta polska istnieć będzie problem polskości”   powiedział Woźniak Jak dodał w okresie rozwoju pracy organicznej kobiety aktywnie szerzyły jej idee „Panie włączały się w prace organizacji społecznych działały w skautingu i drużynach Towarzystwa Gimnastycznego »Sokół« zakładały czytelnie ludowe chóry i towarzystwa samopomocy”   mówił Woźniak przypomniał min sylwetki Anieli Tułodzieckiej Janiny Omańkowskiej Heleny Rzepeckiej i Zofii Sokolnickiej nazywanych matkami chrzestnymi Powstania Wielkopolskiego „Powstanie wielkopolskie pokazało siłę kobiet ich determinację w dążeniu do wolności i ogromne zdolności organizacyjne Praca organiczna w Wielkopolsce stworzyła nie tylko nowoczesne społeczeństwo ale także nowy typ kobiety zdolnej podołać największym wyzwaniom”   powiedział „Oddając hołd bohaterskim powstańcom wielkopolskim pamiętajmy zawsze o tych bez których nie byłoby zwycięstwa w walce i silnego regionu zdolnego budować niepodległą ojczyznę I choć rzadko kobiety trzymały w rękach karabin były integralną częścią powstańczego zwycięstwa”   podkreślił Woźniak W sobotę obchody rocznicy wybuchu powstania odbędą się w Warszawie Powstanie Wielkopolskie wybuchło 27 grudnia 1918 roku w Poznaniu Do połowy stycznia wyzwolono większą część Wielkopolski Zdobycze powstańców potwierdził rozejm w Trewirze podpisany przez Niemcy i państwa ententy 16 lutego 1919 roku W myśl jego ustaleń front wielkopolski został uznany za front walki państw sprzymierzonych Ostateczne zwycięstwo przypieczętował podpisany 28 czerwca 1919 roku traktat wersalski w wyniku którego do Polski powróciła prawie cała Wielkopolska